58 smmum.

On maiitt'ng Pmoyre, Brecon, tle former residente of
Sir Anthony Cleasby, Baron of tlte Exchcquer 1868
to 1879.

Penaura, quae me saepe negotiis
Paullum vacantem, saepe laboribus
Fessum recepisti, libenter ¹
Tecta tua emeritus reviso.

Hinc eminenttlm culmina montium
Severa, pulchrum hinc aspicio lacum,
ι Qui, sole resplendente, risu
Innumero radios retorquet.

Hic ille noster, carior omnibus, ·
Collega menses protulit ultimos
Aeger, sed ornatus, fidelis,
Ingenuus, generosus,*aequus;

Quo non amavi propositi virum
Magis tenacem. Doctus erat, catus,
Juris peritus; non periclis
Ille manus dedit aut labori.

Illi in juventa Granta suos dedit
Plausus, honores, praemia, gratias3
Etona nam nulli secundum
Discipulum hunc dederat sorori.

 

