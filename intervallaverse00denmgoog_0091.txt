70 INTER VALLA.

solvuntur linguae-memorantur pristina, qua a·

hic vir patronium, qua cancros ceperit ille,

quaque gubernator cursum, et qua torserit undas
nauta manu: quoties fauste pecus egerit Aegon,
et Morison quoties: quam multa comederit alter
terga boum, quot lactucas consumpserit alter.

Talia Jactantur, dum fundunt aere canoro
cornicines musaea mele, lautasque ministri
permutant lances, et amor pacatur edendi.
Postquam eremta sames glacieque astricta quiescit
ventris inops rabies, assurgit praeses amatae
Reginae in laudem, mox Principis atque nepotum:

hoc propinarchi gravius devolvitur ore ¹

votum-exoptamus matri natoque salutem

et natis natorum et qui nascentur ab illis;

et vocem et proprios numeros chorus aereus addit.
Nec mora-non alio poscente adhibemus honorem

quos Fora quos Cathedrae quoscunque Ecclesia jactat

remigio insignes: hac scilicet arte doceri

quid jus, quid valeat sancti reverentia et aequi.

 

