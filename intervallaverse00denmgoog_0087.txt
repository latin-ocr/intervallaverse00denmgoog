66 INTER VALLA.

ln Epulum a Remigibus lectu utriusque Academiae
decimo consecto lustro celebratum.

Dic mihi, Musa, dapes festas quas struxit in aula

annus Eleusina jam quinquagesimus ex quo
decertare Academiam conspexit utramque

‚ remigibus lectis Thamesis.-Coiere frequentes
quos et Camus iners et quos velocior Isis
sustulerat gremio heroas, juveniliter olim

ut certare pares, -ita nunc cenare parati.

Ο qui complexus et gaudia quanta fuere!
adsunt causidici, praetores‚ clericus ordo,
Curia quos audit, quos ditat Janus, et acrem
qui Mavortis agunt rem, ludorumque magistri:
miscentur cani flavis, calvisque comati,
longaevis juvenes, barbati imberbibus, omnes

viribus integris vegeti memoresque juventae.

 

