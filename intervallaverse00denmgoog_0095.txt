74 INTER VALLA.

Poscitur et terra pridem spectata marique,

et sua quae tantum meditatur praelia virtus:

temi respondent Etonae matris alumni,-
Reginaldus atrox quem sensit Taurica tellus
robore Taurino invictum, cui Sarmata cessit:
excipit hunc, quamvis rebus non ipse marinis
deditus, at saltem nauarchis acribus acer

cognatus, crebra metuit quem classe juventus

divisa, Henrici fasces et sceptra gerentem:

et tu, militiam senserunt quo duce primam
Ἀρες, Ἄρες, pueri innocuam, patriamque tueri
assuescunt, positis Thamesino in margine castris.

Tum demum auctores primi certaminis ipsos

excitat et salvere jubet Denmanius: omnes

infremuere viri, et¹ numerosi adduntur honores.

Tres aderant venerandi, et pro se quisque loquuntur

proque suis, quos distinuere negotia longe,

aut quibus Elysium remus jam verberat amnem:

 

